# -*- mode: mandoku-view; -*-
#+TITLE: 江月松風集
#+DATE: 2015-08-25 00:14:27.353984
#+PROPERTY: ID KR4d0560
#+PROPERTY: BASEEDITION WYG    
#+PROPERTY: JUAN 卷六
<pb:KR4d0560_WYG_006-1a>¶
欽定四庫全書¶
　江月松風集卷六¶
　　　　　　　　　　　　元　錢惟善　撰¶
　　題濮陽老人手卷¶
濮陽老人年七十一身白屋勝朱扉往來岐路風波險¶
摇落江潭樹木稀坐上歌聲彈劍鐵壁間燈影挂弓衣¶
故山何處交遊盡嵗歳春來送雁歸¶
　　送魏好義宰樂清¶
<pb:KR4d0560_WYG_006-1b>¶
樂清茂宰之官去山瘦溪寒一路秋月下鮫人來象浦¶
雲間禪衲徧龍湫絃歌百里兼農事翰墨三年了宦遊¶
王謝登臨舊岩壑不妨退食繼風流¶
　　送李徳夫福建運司書吏¶
吳栁初黄越樹丹照人秋色送征鞍雲隨親舍回揚子¶
山引郵城入候官萬古鹽饒輸海賦兩潮漁上助盤飡¶
武夷我有南遊約欲借扶摇駕羽翰¶
　　十六夜登拱北樓㸔月蝕¶
<pb:KR4d0560_WYG_006-2a>¶
龍宫涌出白蓮花拱北樓髙叠鼓撾萬里光輝瞻玉兔¶
三分破缺食金蟇長歌野老頭垂白再拜微臣額蹋沙¶
夜半氷輪復端正誰從海上泛靈槎¶
　　寄中竺長老竹泉禪師¶
嘗過石橋尋逺公塵縁未得一相逢澗聲如雨月明夜¶
兩箇猿啼千丈松¶
　　送馬士瞻北上¶
十五年前烏府掾説書幕下最風流陳情似聞李令伯¶
<pb:KR4d0560_WYG_006-2b>¶
好事復見韓荆州五弦手彈海月曉一櫂夢到江雲秋¶
此去定除山水郡依紅泛緑肯同遊¶
　　柬柯博士¶
芸香閣下丹邱生十年不見雙眼明圖書一代聚東壁¶
風浪扁舟歸赤城落筆楚山春雨曉披襟海岳秋天晴¶
欲求樹石挂林屋夜半只愁神鬼驚¶
　　賦歳晚江村¶
何地謀生樂吾農卒歳晴不辭王賦重但願泰階平水¶
<pb:KR4d0560_WYG_006-3a>¶
縮江聲落風饕雪意成同雲如可解斜日尚能明¶
　　送李時方回東平¶
吳山青入縣門來一徑蕭蕭長緑苔南國棠隂遺老頌¶
西河栁色故人杯九天應戴神羊立千里仍騎瘦馬廻¶
别後逋仙更相憶東風開徧手栽梅¶
　　夀松老人汪拱宸八秩¶
蒼髯緑髮古仙翁身住空同第㡬峰欲采紫芝從綺皓¶
却摩銅狄問喬松珠明秋水蜯胎老酒釀春花琥珀濃¶
<pb:KR4d0560_WYG_006-3b>¶
氷雪相㸔彌夀艾此生夢不到秦封¶
　　賀叚吉甫新任照磨江浙行省¶
祥琴初撫拜新除喜劇彈冠欲廢書南省并從丞相幕¶
西山相對騎曹居黃衫分宴参珠履華服承顔侍板輿¶
聞道詞章多藻麗紫薇香露筆花舒¶
　　王敏夫挽詞¶
十歳能詩早絶倫前身應是玉樓人共稱王勃天才敏¶
自顧虞翻骨相屯龍劔篋空啼鬼母象車賦好冠王賔¶
<pb:KR4d0560_WYG_006-4a>¶
西山何處埋瓊樹愁絶梅花野水濱¶
　　元日紀事¶
望闕衣冠拜紫宸九重鳴樂奏韶鈞上天膏澤何多雨¶
下土萌芽自發春門外泥深騎馬滑橋邊水上倚樓頻¶
餞寒最喜條風早歌罷青陽已得辛¶
　　初春聽雨¶
殘年立春十日雨客子聽雨萬端憂五更狼籍梅花雪¶
一似蕭騷梧葉秋埜岸宿雲穿樹出湖天新漲壓城流¶
<pb:KR4d0560_WYG_006-4b>¶
一晴鳴鳥在窗户拄杖相期載酒遊¶
　　元日次韻¶
朝廷有道荷天恩元日嘗隂寘勿論春事憑梅問消息¶
年華㸔竹長兒孫田翁火炬占風色海鬼桃枝蝕浪痕¶
送故迎新無限意不妨醉倒罄壺尊¶
　　次韻黄孟成貽墨齋先生¶
翩翩佳公子吳娃相勸酒便娟杜曲花依約章臺柳寄¶
書魚滿尺買笑珠論斗若非玉堂仙定是金谷友¶
<pb:KR4d0560_WYG_006-5a>¶
　　與黙齋先生聨句成口號¶
官柳新晴啼乳鴉外甥昨夜喜還家河魨江鱭都供酌¶
獨奈春寒惱杏花¶
春風吹開杜若花春日多病憶還家自是老懐容易惡¶
錯怨鄰女弄琵琶¶
　　菊隠為求唐卿賦¶
聞説富陽求處士百年心事付黃花九英燦爛秋餐露¶
六氣澄清旦食霞種竹門前同蔣徑見山籬下似陶家¶
<pb:KR4d0560_WYG_006-5b>¶
兒童報道松醪熟便漉烏巾不待賖¶
　　運司經厯范明府致仕歸太原¶
海玉篇章細討論白頭幕府最承恩吳鹽美利踰猗氏¶
晉産竒材過大宛江上春潮桃葉滿道旁夜月李花繁¶
島居民力罷煎竈扶䇿何時叩帝閽¶
　　送梁叔逺¶
久慕張翰入洛年束書未覓賀循船緑波草色江南岸¶
綘闕虹光兾北天異路飛騰辭狗監故鄉拜埽識牛眠¶
<pb:KR4d0560_WYG_006-6a>¶
臨岐愧乏黄金贈爛醉桃花酒十千¶
　　送王文正還魚臺¶
春雨杏花落緇帷方讀書江河行泛鷁鄉邑夢觀魚作¶
賦殊王粲明經埒魏舒慚無繞朝䇿握手更躊躇¶
　　元宵月蝕¶
不復燒燈似往年無風簾幙㸔嬋娟彈筝玉宇明千里¶
伐鼓氷輪沒半邊不信中秋有妖孽可憐今夜最清圓¶
五更光魄渾依舊怪語深慙盧玉川¶
<pb:KR4d0560_WYG_006-6b>¶
　　粉團花下夜飲¶
萬花碎煎玉團團晴雪飛香夜不寒恰似玉人相對立¶
酒尊移月近前㸔¶
姑射仙人白羽麾夜深和月下瑶池落英散作白蝴蝶¶
香滿東風金屈巵¶
　　題錢選毛女¶
槲葉紉衣紺髪青宫粧變盡尚娉婷君王若問長生樂¶
只有胡麻與伏靈¶
<pb:KR4d0560_WYG_006-7a>¶
　　送滕義甫赴建康學訓導¶
建業山川似伊洛故人文藻並應徐佩衿北面諸侯學¶
幣帛東來御史書宫樹雲荒龍映虎岸花風細雀啣魚¶
明年定有公車召却擬横經論石渠¶
　　次孟伯貞韻寄罕玉庭¶
道人新刻蓮花漏不肯出城頭髪長一榻松風時入定¶
半簾梅雨晝燒香溪聲衝激青林曉山氣侵陵白苧凉¶
見説移居舊安養我來翻恐老僧忙¶
<pb:KR4d0560_WYG_006-7b>¶
　　端午日與劉環翁遊故内寺¶
百尺青銅宫井西當時曾見鳯來栖轆轤響絶西風起¶
從此月明烏夜啼¶
　　題竹石¶
怪石蹲虎爭欲射老竹化龍誰敢騎飛將不來仙客去¶
向日海霧精靈悲¶
　　次韻晨起二章用答吳寅夫見憶¶
晨起悦新沐散髪風霧凉沉沉北窻雨素書閲岐黃燕¶
<pb:KR4d0560_WYG_006-8a>¶
坐萬念寂空林薝蔔香思君成夢寐春草滿池塘¶
晨起坐髙閣焚香誦黃庭樹合野雲碧山浮江雨青神¶
不在尊爼酒香肴亦馨扁舟望子乆拏音未由聆¶
　　建徳山中洪水雨後作寄黙齋從事¶
鴻發瀟湘郡澒洞裂崖石蛟蜃夜移居雞犬朝失宅客¶
子憂緒繁江山亂清碧杖藜不出門行潦髙數尺螢火¶
息風條窗户雨氣積凉月盪殘暉光照床頭白床上無¶
所有芸香二三䇿懐人耿無寐披襟坐通昔¶
<pb:KR4d0560_WYG_006-8b>¶
　　送洪省吾歸淳安¶
君家山水鄉耆舊半遺逸讀書錦溪上平生事著述識¶
君因令弟晤言能㡬日相見既遲暮賦歸復倉卒雨林¶
碧㝠㝠雲嶺青嵂嵂岩石忽破裂江波尚奔溢扁舟從¶
此逝六月海風慄余聞彼山中美木多椅漆山水有餘¶
音為我斵琴瑟斵成倘相遺鼓以軒轅律豈無薰風來¶
返我太古質君歸與世違幽栖保貞吉濯纓松下流長¶
嘯時抱膝寄語山中人悠哉勿輕出¶
<pb:KR4d0560_WYG_006-9a>¶
　　送月明徳從左丞相公入貢朝賀¶
送客江河秋潦新凉風似水月如銀掄才南省儀曹掾¶
進賀中宫賛相臣野濶斗牛連析木天髙𤣥武直鈎陳¶
清尊九月都門道定對黃花憶故人¶
　　八月二日夜與仲仁孟宣同坐聽雨¶
寂寞陳蕃榻清秋坐鄉晨乾坤同是客風雨獨愁人巷¶
閉休沽酒燈明更接茵詩成還寄逺欲采越江蘋¶
　　再送梁叔原¶
<pb:KR4d0560_WYG_006-9b>¶
二月曾期上國游遲遲行李又經秋月明太液飛黄鵠¶
塵滿長安躍紫騮兩榜名門見喬梓一尊故里酹松楸¶
楚楓初赤吳雲白若過蕪城試倚樓¶
　　題張仙人隠居圖¶
百年曹氏宅萬古張仙山藏書白雲裏結屋青林間泉¶
迸石虹裂樹深溪鳥閒我欲從子遁騎驢相往還¶
　　洪安道挽詩¶
自悲獻玉屢無功夜壑藏身萬事空家學一編耽傳癖¶
<pb:KR4d0560_WYG_006-10a>¶
客懐千首坐詩窮梅花有約閒湖上桂樹無香死月中¶
見説錦溪墳墓好㡬時絮酒酹西風¶
　¶
　¶
　¶
　¶
　¶
　¶
<pb:KR4d0560_WYG_006-10b>¶
　¶
　¶
　¶
　¶
　¶
　¶
　¶
　江月松風集卷六¶
