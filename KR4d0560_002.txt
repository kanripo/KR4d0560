# -*- mode: mandoku-view; -*-
#+TITLE: 江月松風集
#+DATE: 2015-08-25 00:14:27.282928
#+PROPERTY: ID KR4d0560
#+PROPERTY: BASEEDITION WYG    
#+PROPERTY: JUAN 卷二
<pb:KR4d0560_WYG_002-1a>¶
欽定四庫全書¶
　江月松風集卷二¶
　　　　　　　　　　　　元　錢惟善　撰¶
　　故宫春望次平禹成韻¶
登臨休賦黍離章千里江流接大荒劍鎻血華空楚舞¶
鏡埋香骨失秦粧薜蘿山鬼啼螢苑荆棘銅駝卧鹿場¶
寂寞萬年枝上月夜深猶照舊宫墻¶
　　久雨大風二首¶
<pb:KR4d0560_WYG_002-1b>¶
蒼生愁暑雨甲子變秋霖風自四方至雲從六月隂聞¶
雞休舞劍聽雁欲霑襟渺渺江湖夢區區𤱶畆心¶
東南稱樂土旱潦異中原淫雨憂天漏顛風畏海翻旱¶
禾登越甸秋水漫吳門學道甘清苦翛然愧飽温¶
　　懷師魯國賔二君子¶
讀書燈火似秋凉夢筆還成五色章風雨鷄鳴君莫舞¶
江湖魚樂我相忘清談常想東西席髙卧何須上下牀¶
他日逺來山水窟苔花如雪扣漁榔¶
<pb:KR4d0560_WYG_002-2a>¶
　　奎章典籖逹兼善除南臺監察御史因寄小詩奉¶
　　賀并簡大龍翔笑隠長老¶
風雨鷄聲起夜闌相思欲寄翠琅干校讐東壁圖書府¶
搏擊南臺耳目官萬里江行過采石九重天語出金鑾¶
他年了却埋輪志芋火山中對嬾殘¶
　　送趙季文侍嚴君心逺公官浙東帥府¶
江驛霜晴木葉乾庭闈正喜共之官山中圖史隨賔幕¶
海上旌旗擁帥壇島賈獻琛兼百粤秦兒采藥渺三韓¶
<pb:KR4d0560_WYG_002-2b>¶
知君覽勝登天姥定駕長風振羽翰¶
　　和沈若水山居韻¶
誰識山中隠者廬白雲無路問樵夫閒將槲葉紉衣佩¶
静試蓮花刻漏壺入海已憐方士拙卧雲偏羡列仙癯¶
甕頭春色多藏酒更有琴書足自娛¶
　　送吉甫赴江西省同考試¶
楚士如雲集豫章百年文物自歐陽雕蟲未足追騷雅¶
相馬當知出牝黃寶劔徹天占太史(亦作/晉相)朱簾捲雨讌¶
<pb:KR4d0560_WYG_002-3a>¶
滕王此行身價南金重要貢真材作棟梁¶
　　早發葑門得風直抵皁林泊¶
白龍廟前風浪生扁舟初離闔閭城嬋娟霜月雁千里¶
顛倒衣裳雞五更櫓答漁歌江入夢帆迎野色樹移城¶
葦間何限秋蕭瑟愁絶胡笳出塞聲¶
　　寄題邢氏清寧樓(唐微天師題扁/)¶
縱目東南極杳冥乾坤萬里正清寧檻憑江樹霏烟雨¶
簾捲淮波蕩月星賔讌仍招古藤客仙書聊憶紫陽銘¶
<pb:KR4d0560_WYG_002-3b>¶
秋風三疊詞難和樓上居人本姓邢¶
　　述懐¶
倦遊湖海十年餘人物如雲想國初貞觀名臣重房杜¶
建安才子數應徐聞雞起舞闗河壯射虎歸來事業疎¶
便欲巢雲尋五老短檠依舊滿床書¶
　　送故朱儁卿安厝定山斗門¶
埋玉空山巷不歌春暉精舍鬰嵯峨籜龍頭角驚雷雨¶
木客衣裳雜薜蘿入樹雲霏千㸃翠出溪泉涌半江波¶
<pb:KR4d0560_WYG_002-4a>¶
懐人俯仰成陳迹漫憶蘭亭紀永和¶
　　送南泉隂陽教授許存古北上¶
南遊千里宦桐城春滿錢唐衣繡榮禹穴藏書期太史¶
客星犯斗覔君平驛晴馬上㸔山色江夜燈前聼雨聲¶
折栁不堪容易别望雲心逺定懸旌¶
　　送浙江憲掾王庭訓遷江西¶
長西挂席向洪都憲幕諸郎喜有儒鵰鶚九霄同奮擊¶
鵾鵬六月快摶扶學傳齊魯文無害詩到匡廬興不孤¶
<pb:KR4d0560_WYG_002-4b>¶
草色緑波天共逺尊前莫忘唱吳歈¶
　　宫詞二首和符安理鎮撫韻¶
放生池上月沉鈎掖樹如雲易得秋鐘動景陽梳洗早¶
轆轤聲轉井榦樓¶
夢驚鴛瓦落宫墻殿鎻長秋怨夜凉教授後庭今白髮¶
舊時博士漢披香¶
　　題兩童牧二牛圖¶
齊侯聞飯牛黃帝問牧馬二竪真若人三生已忘我應¶
<pb:KR4d0560_WYG_002-5a>¶
無醉尉呼莫止宿亭下遲遲髙栁隂解衣盤礴臝¶
　　杏花¶
等鸎期燕引遊蜂知隔垂楊第㡬重壇近緇帷忘晝永¶
宫催羯鼓助春濃綘烟輕潤香鬚裊紅雪乾圓粉泪溶¶
寂寞曲江人不見貞元朝士憶時雍¶
　　次彦清韻送斯道¶
葛洪有約遊天竺恵逺無心過石橋溪樹鎻青嵐雨霽¶
湖風皺碧岸氷銷忘形野老時分席洗耳山人昔挂瓢¶
<pb:KR4d0560_WYG_002-5b>¶
横碧齋西夢泉上春猿秋鶴定相招¶
　　送魯子昇¶
作吏能忘勢逢人每説詩同庚慚我長莫逆受君知語¶
輙傾肝膽情難慰别離江湖還有夢風雨豈無期¶
　　即事¶
壺隠初逃谷樓居欲近江攤書山繞席岸幘月臨窗白¶
鳥汙秋箑青蟲撲夜釭蕭然無物累靜勝此心降¶
　　題賈治安同知秋林平逺圖¶
<pb:KR4d0560_WYG_002-6a>¶
軒葢昂昂五大夫傲然下晲石烏檡扁舟人似青山瘦¶
折簡從來不可呼¶
　　送月彦明之台録事司宣差¶
入政裁煩劇承恩擢儁髦窻芸堆舊笈宫錦置新袍台¶
嶺連天姥霞城枕海濤絃歌有餘暇送目到金鰲¶
　　送陳子敬王子仁¶
倦遊年少滯江南憂患驚心百不堪韶海有人遺白葛¶
洞庭無客寄黄柑凉風拂衽聼喉轉夜雨移燈覆手談¶
<pb:KR4d0560_WYG_002-6b>¶
寂寞嵗寒梅共我月明索笑碧雲簷¶
　　書金字經二首¶
旃檀香滿梵王居丞相旌旄映使車四十二章傳貝葉¶
五千餘卷集金書當年鹿苑無文字後世龍龕校魯魚¶
要與石經同不朽河清海晏太平初¶
羲獻能書稱異代騰蘭傳法度流沙天香字字融金液¶
雲錦重重叠寳華了義何須談般若前身我亦寫楞伽¶
儼然似㑹靈山上欲向龍宫訪大家¶
<pb:KR4d0560_WYG_002-7a>¶
　　西臺都事劉文美東平人來遊江南訪舊今囬淮¶
　　　西¶
西臺辭案牘南國泛舟航淮海壯遊夢闗山古戰塲秋¶
風秦樹老春雨楚萍香此際多佳句驚人奪夜光¶
入蜀題行紀游吳憶講幃一亷伸正氣羣杜畏公非讀¶
律師黃卷論文友白衣明時休老去臺閣想風威¶
　　山居有懐¶
窗前草帶不須刪車馬來稀夢亦閒夜雨欲添漁浦浪¶
<pb:KR4d0560_WYG_002-7b>¶
夕陽偏照富春山豈無髙士藏𤣥豹㑹有幽人寄白鷴¶
見説城南春正好相期杖履過桃闗¶
　　春日寄平常居士¶
硯落燕泥書滿樓看山卧到越中遊一池春水養科斗¶
半樹夕陽揩牸牛埜&KR0609;療饑多筍蕨隴雲呈瑞盡來牟¶
北窗人在羲皇上應埽蒼苔枕石頭¶
　　寄題野航亭為洛水陳景文作¶
靜觀塵水日茫茫大地誰能一葦航祖笏不妨傳相業¶
<pb:KR4d0560_WYG_002-8a>¶
漁蓑正好藉禪床晚潮欲上横春雨秋水才深載夕陽¶
萬里卧遊唯一息白鷗入夢是滄浪¶
筆床茶具了生涯彷彿當時畵舫齋雲卧東山思入剡¶
雨吟西澗記遊淮百年泛宅同漂梗萬事虚舟等夢槐¶
自是人間閒宰相不愁炎瘴過瓊崖¶
　¶
　¶
　¶
<pb:KR4d0560_WYG_002-8b>¶
　¶
　¶
　¶
　¶
　¶
　¶
　¶
　江月松風集卷二¶
