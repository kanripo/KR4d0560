# -*- mode: mandoku-view; -*-
#+TITLE: 江月松風集
#+DATE: 2015-08-25 00:14:27.249534
#+PROPERTY: ID KR4d0560
#+PROPERTY: BASEEDITION WYG    
#+PROPERTY: JUAN 提要
<pb:KR4d0560_WYG_000-1a>¶
欽定四庫全書　　　　　集部五¶
　江月松風集　　　　　　别集類四(元/)¶
　　提要¶
　　　　(臣/)等謹案江月松風集十二卷元錢惟善撰¶
　　　　惟善字思復自號心白道人錢塘人領至正¶
　　　　辛巳鄉薦官至副提舉張士誠據吳退隠吳¶
　　　　江又移居華亭明洪武初卒惟善博學强記¶
　　　　初應鄉試時題曰羅刹江賦鎖院三千人不¶
<pb:KR4d0560_WYG_000-1b>¶
　　　　知出處獨惟善引枚乘七發證錢唐之曲江¶
　　　　即羅刹江(按枚乘稱廣陵之曲江則觀潮當/在揚州後人謂漢時廣陵地廣遂)¶
　　　　(以錢唐之潮當之殊為附㑹惟善此賦蓋/亦沿舊説之悞不足為據謹附訂於此)大¶
　　　　為主司所稱由是知名其集在明不甚顯故¶
　　　　焦竑撰國史經籍志收元人詩集頗夥而惟¶
　　　　善所作不著録其傳於世者惟賴良大雅集¶
　　　　所録詩九首而已此本初為惟善手書真蹟¶
　　　　藏於練川陸氏後歸嘉興曹溶康熙中金侃¶
<pb:KR4d0560_WYG_000-2a>¶
　　　　於溶家抄得又以甫里許氏所藏本互相叅¶
　　　　證始繕為此編流傳於世顧嗣立元詩選所¶
　　　　錄即據此編採入者也乾隆四十二年五月¶
　　　　恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　　(臣/)　陸　費　墀¶
