# -*- mode: mandoku-view; -*-
#+TITLE: 江月松風集
#+DATE: 2015-08-25 00:14:27.400006
#+PROPERTY: ID KR4d0560
#+PROPERTY: BASEEDITION WYG    
#+PROPERTY: JUAN 卷九
<pb:KR4d0560_WYG_009-1a>¶
欽定四庫全書¶
　江月松風集卷九¶
　　　　　　　　　　　　元　錢惟善　撰¶
　　送趙季文之官湖州分韻得蘇瓌潭¶
憶昔蘇瓌墮此潭至今遺事作清談雲深不雨千峰潤¶
風定無波一鏡涵鵷鷺班行終可造蛟龍窟穴暫湏探¶
前身恐是烏程尉罨畵溪山性所躭¶
　　和季文山齋早春¶
<pb:KR4d0560_WYG_009-1b>¶
方壺元不離人間倚遍東風十二闌煙雨樓臺春似畵¶
水雲窗户晝生寒遥知洗鼎煎茶待定許敲門借竹看¶
醉後石橋花爛熳翠禽啁唧在簷端¶
落梅風細小窻寒石上餘香㸃㸃斑不惜壺觴千日醉¶
只愁庭舘一春閒澗雲生白元非雨江樹排青更有山¶
擕取畵圖溪上去鶴聲應到夢魂間¶
　　與馬彦初日暮遊興元寺河上¶
逺山凝紫白雲歸髙處時來攬翠微流水野梅春寂寂¶
<pb:KR4d0560_WYG_009-2a>¶
壞城宫樹晚依依雪晴孤雁過江去林暝亂鴉盤塔飛¶
地下修文呼不起眼前殊覺故人稀¶
　　題子昂疎竹逺山圖¶
玉立湘江濶東風不自持巫山何處是春雨埽蛾眉¶
　　翠竹靈壁圖¶
江上聞瑶瑟雲端擁翠旗楚王空有夢那得見貞姿¶
　　客樓即事¶
未能辭市井那得老江湖不伐田家樹仍還合浦珠客¶
<pb:KR4d0560_WYG_009-2b>¶
窻春雨靜親舍暮雲孤時復登樓望青山入座隅¶
　　送姚德莊之淳安縣學教諭¶
少壯功名擬彀中誰憐短褐尚飄蓬山深縣郭民風儉¶
烟濕㕑庖學廩豐弟子讀書庭草緑鄰人擕酒野花紅¶
煩君為問青溪友獨喜諸洪有兩龔¶
　　送中瑞師典簿楊元城還京師¶
上國皇華使中宫符寳郎每瞻天日表長憶水雲鄉御¶
榻先馳貢賔筵逺送將壯游誰得似閭里共輝光¶
<pb:KR4d0560_WYG_009-3a>¶
湖上山居好天涯驛騎遥三年兩奉使千里又還朝江¶
樹迎潮立林花避雨飄多情那忍别剪燭坐春宵¶
　　送方以愚赴銅陵縣尹¶
參軍重作宰才美獨能兼首為詢彫瘵仍當舉孝亷柳¶
隂春繫馬山色書垂簾見説銅陵郡編氓盡聳瞻¶
　　題清暉亭¶
叚家亭子近湖山紫翠横從几案間畵省歸來林壑暝¶
黃庭臨得簿書間花邊著綵從兒戯竹下擕琴送客還¶
<pb:KR4d0560_WYG_009-3b>¶
不獨詩懷似靈運白雲相對拄魚斑¶
　　又¶
鄴侯新第宅何氏好山林賸醉江南酒閒題溪上衿池¶
春圓草夢庭午直槐隂康樂湖中作令人誦到今¶
　　二月望日與吕彦孚錢良貴方雲器過龍華寺㸔¶
　　桃花未開興盡而回¶
二月龍華寺桃花寒未開千峰間白日一徑亂蒼苔訪¶
舊山僧化啼春野鳥哀前朝遺跡在燕麥在禖臺¶
<pb:KR4d0560_WYG_009-4a>¶
　　送上清員外薛𤣥卿歸瓊臺¶
詩名早已繞京華奉使南乗貫月槎臺上風含蒼玉佩¶
洞中春老碧桃花歩虚縹緲聨珠斗靈閣嵳峩逼紫霞¶
築舘緱山誠有約百年須啖棗如𤓰¶
聽松復羡陶貞白嚙蕋兼懐郭景純犬吠瓊林疑有雪¶
鶴歸滄海竟無塵層臺恍若崑山頂仙浦遥通析木津¶
我欲把詩題石壁天風何日駕麒麟¶
　　題任月山畵馬¶
<pb:KR4d0560_WYG_009-4b>¶
神駿蕭蕭白黑文圉人調習未能馴五陵年少黄金絡¶
騎向長安不動塵¶
　　晚雨過白墖¶
宋宫傳是唐朝寺白塔崔嵬寢殿前夏雨染成千樹緑¶
暮嵐散作一江烟蒼苔門外銅鋪暗細栁營中畵角傳¶
寂寞葫蘆宫井畔野人拾得舊金鈿¶
　　送慶雲壑西堂之揚州化縁¶
白雲一壑包山臥偶訪檀那作逺行天上賜衣披紫鳯¶
<pb:KR4d0560_WYG_009-5a>¶
雨中投寺聽華鯨風濤此日長江險梁棟明年大厦成¶
已誦法華踰萬徧早回天竺話三生¶
　　送王舉之入京就柬樵谷¶
短衣匹馬佩吳鈎欲寫闗河萬古愁射雁秋風髙紫塞¶
聽鶯春色滿皇州黃塵驛路三千里白玉京城十二樓¶
無酒送君懷抱惡過江為覔故人舟¶
　　過寅賔亭¶
寅賔亭上聽松聲夏木叅天緑染成千歲鶴歸城郭是¶
<pb:KR4d0560_WYG_009-5b>¶
四更雞動海波明每逢野客分雲坐慣引山童踏雪行¶
載酒誰能忘勝槩賦詩我獨寄幽情¶
　　江雲劉先生挽章¶
先生家在錦溪村冠盖相從似鹿門亡國敢言邊塞急¶
清朝應見典型存京庠事往嗟誰及鄉校官卑道益尊¶
冉冉白雲留不住山中何處酹貞魂¶
　　送藍信之省掾滿歸北上(豫章人/)¶
近㸔江月正懐思逺望燕雲又别離南省共稱三語掾¶
<pb:KR4d0560_WYG_009-6a>¶
東膠猶説五經師龍泉光彩干牛斗金匱文章刻鼎彛¶
追逐相君行樂地西湖佳處總新詩¶
　　思雲軒為汪㑹之以敬父子作乃祖號雲留先生¶
　　思雲者思其祖也¶
兒時不識雲指雲謂為天愛雲及少壯賦詩輙成篇靄¶
靄春雲好英英秋更鮮望之不可即逝將挾飛仙朅來¶
錦溪上留與髙人眠髙人去弗返子孫更綿綿絃琴松¶
桂裏日與雲周旋見雲思祖父心旌愈懸懸九京不可¶
<pb:KR4d0560_WYG_009-6b>¶
作抱雲為&KR1008;然雲或爾飄散爾無雲棄捐帝鄉太清境¶
親舍落日邊嗟余平生懷蹉跎成暮年¶
　　待月亭¶
廣寒宫殿海雲遮坐聽譙樓度鼓撾何處香飄丹桂子¶
暗中光湧白蓮花莫言清景昏難見正想高輪曉易斜¶
塵世能逢此良夜狂歌起舞醉流霞¶
　　玉簷馬為彦孚作¶
堂上讀書春晝長時聞簷馬動丁當空中環珮聲髙下¶
<pb:KR4d0560_WYG_009-7a>¶
風裏鸞和勢激揚遲似渇烏傳玉漏清于顧兎搗𤣥霜¶
特懸雅樂今餘㡬愛此自然宫與商¶
　　蓬萊贈天目周上人¶
慣聽黄梅嶺頭雨却卧青蓮峰頂雲手結草菴終作住¶
身披芰製不曾焚六時漏學廬山刻十丈花從太華分¶
見説上人無所染定中日日對南薰¶
　　七月旦日與吕彦孚錢良貴拉袁鵬舉游湖值風¶
　　雨聨成口號¶
<pb:KR4d0560_WYG_009-7b>¶
泛湖此日故人期一葉扁舟任所之雲霧兩峰青帢幘¶
波濤萬頃碧琉璃豈同袁紹飲河朔恰似岑參遊渼陂¶
醉裏不愁風雨至只疑昏黑有蛟螭¶
芰製荷衣六月寒清氷𤓰果設杯盤棹歌浪湧飄毛髪¶
談麈風生出肺肝白雨滿湖山不見紅裙入坐酒都乾¶
潢汙歸路沒人膝須記扁舟此日懽¶
　　錢子雲有二齋號風雲可月索賦¶
道人燕坐讀楞伽童子燒香更煮茶雪月四簷春滿室¶
<pb:KR4d0560_WYG_009-8a>¶
夢中何處覓梨花¶
凉生石壁靜無燈窻户微明月已升散髮夜深松影裏¶
滿身風露蹋(缺/)氷¶
　　送陳乗彛代父回台城夀祖母¶
蒼江兩岸赤城霞十日籃輿坐到家池上稱觴夀王母¶
蟠桃開遍漢時花¶
　　次陸孔昭韻寄葉子中¶
白雲南望日思親牛斗髙連析木津懐想漫馳千里夢¶
<pb:KR4d0560_WYG_009-8b>¶
飛騰不負百年身讀書異土寧無友積徳名門尚有人¶
見説中朝多好事盡開賔閣致儒珍¶
　¶
　¶
　¶
　¶
　¶
　江月松風集卷九¶
