# -*- mode: mandoku-view; -*-
#+TITLE: 江月松風集
#+DATE: 2015-08-25 00:14:27.315653
#+PROPERTY: ID KR4d0560
#+PROPERTY: BASEEDITION WYG    
#+PROPERTY: JUAN 卷四
<pb:KR4d0560_WYG_004-1a>¶
欽定四庫全書¶
　江月松風集卷四¶
　　　　　　　　　　　　元　錢惟善　撰¶
　　杭學初正講座憲使吳公命也詩以美之¶
使君天下士草木知名姓威風凛直指恩露承寵命柏¶
府往簽司薇垣前秉政繡衣重監臨驄馬相照映齋沐¶
謁黌宫釋菜見先聖拜跪瞻衮冕戞擊備鐘磬衿佩歌¶
鹿鳴牙纛肅魚媵升堂成揖讓振席竦觀聽教由師匠¶
<pb:KR4d0560_WYG_004-1b>¶
尊禮始皋比正巍坐煥且嚴髙談響斯應道統續泗沂¶
造詣希顔孟經籍光日星訓詁過王鄭皇家羅俊英鄉¶
賔推孝行六舘四方萃五老萬乗敬被漸王化逺絃誦¶
士風盛微公孰舉揚有識咸賛詠儀榘一旦新黼黻千¶
載慶公賢如昌黎公學似安定辭闢異端熾業肄諸生¶
泳不棄小有才所貴焉用佞去邪直踰繩燭幽明比鏡¶
客憐敝貂蘓衆援飯牛寗輿歸月旦評事待秋風請鳳¶
池山公啓冠豸湯子諍何時居中書蒼生慰懸磬¶
<pb:KR4d0560_WYG_004-2a>¶
　　贈真風道人¶
平生逺慕列禦㓂御風泠然九州九西行入秦北走燕¶
東浮並海南窺斗漆園傲吏八極游崆峒真人千歳夀¶
消摇更上歌風臺弔古戰場一杯酒¶
　　題龍虎孫希文尊師為蕭泰定所作丹房寓隠圖¶
結茅雲裏萬塵空辟榖相期伴赤松晝夜常明羽人國¶
春秋不老蕋仙宫飛騰䑛藥容鷄犬蟠伏成形看虎龍¶
縮地壺天今有術願辭覊絆問叅同¶
<pb:KR4d0560_WYG_004-2b>¶
　　春遊曲和傅子通韻¶
蛾眉曉壓黛雲冷蟻波緑泛秋蛇影千金難買能賦人¶
轆轤升沉舊宫井青絲不梳慵早起十二螺鬟翠相倚¶
鸚鵡解言天上愁紅雨香漂御溝水曦車急急催飛光¶
杯中淺深愁短長東隣誰唱斷腸曲游絲落絮春茫茫¶
　　金蓮¶
凌波仙子出塵姿飛燕身輕太液池翠葢紅裳空裊娜¶
錦心黄槖自清竒美人襯歩行春處學士承恩照夜時¶
<pb:KR4d0560_WYG_004-3a>¶
五老峰髙誰攬秀卧游閒對碧漣漪¶
　　定山十詠¶
　　風水二洞¶
　　　洞在定山南稚川嘗鍊丹于此東坡與李節推¶
　　　同遊唱和見集中方𤣥英許郢州林和靖皆有¶
　　　詩¶
空穴来風自吸噓垂岩出水水渠渠天門此際通閶闔¶
海眼何年泄尾閭隠者難招應化鶴飛仙可挾更乗魚¶
<pb:KR4d0560_WYG_004-3b>¶
留題太守懐蘇白好事今無五馬車¶
　　鳳凰雙髻¶
　　　鳳凰山名在定山西其頂有兩峰儼然如髻形¶
鳯來天目憩東南瓊樹巢空百鳥慚千仭翺翔秋綰髻¶
兩髦髧鬌暮棲嵐誰嘲風落烏紗㡌自借山為碧玉篸¶
仙女洗頭休望岳相期岸幘對虛談¶
　　朱梁夜泊¶
　　　在定山北江船抵暮或避風俱泊橋下¶
<pb:KR4d0560_WYG_004-4a>¶
長虹下飲逆流渾雪色沙寒石闘喧晚飯鐘催隣驛寺¶
寄漁燈映並山村月明欲解江靈語風横難招海賈魂¶
省得楓橋曾繫纜一篷烟雨夢吳門¶
　　定山早行¶
　　　謝靈運富春渚詩有曰定山面雪霧即此也¶
前峰月吐四更初空翠沾衣積雨餘溪火夜明經略彴¶
澗雲秋重負籧篨篠林虎與人爭畔茅屋雞催客趂虛¶
不似闗山行役者勞勞服賈逺牽車¶
<pb:KR4d0560_WYG_004-4b>¶
　　六和觀月¶
　　　在定山北山名月輪寺臨大江遇月尤竒古錢¶
　　　唐令張君房曾宿此寺月中桂子下塔如牽牛¶
　　　子咀之無味¶
招提髙轉月輪峰樓閣清虚十二重秋憶天香飄古桂¶
冷凝岩雪落長空池光照夜明金鯽塔影横江卧玉龍¶
聞道廣寒從此往竹房開處約飛笻¶
　　五雲賞雪¶
<pb:KR4d0560_WYG_004-5a>¶
　　　在定山北梁普覺禪師道場宋故事每嵗臘前¶
　　　主僧奉表以雪進黎明城中霰猶未集葢其地¶
　　　特髙故寒云¶
獻瑞名山自昔聞化人臺殿雜金(闕/)樹靈尚吐三花秀¶
雲凍全消五色文鳥絶空江知棹泊鹿迷深徑待樵分¶
興來更上髙寒處此境應無蕭使君¶
　　龍門曉雨¶
　　　在定山西兩峰壁立如門上有龍潭能興雲雨¶
<pb:KR4d0560_WYG_004-5b>¶
　　　歳旱禱之輙應¶
神劖峭壁竦雙扉雨挾腥風下翠微黑入太隂迷爽氣¶
白翻藂薄散朝霏螺横襍樹應藏景蛟吐癡雲未霽威¶
回首他山新似沐登樓時攬女蘿衣¶
　　漁浦春潮¶
　　　與定山相對謝靈運富春渚詩有曰宵濟漁浦¶
　　　潭者是也邱希範亦有旦發漁浦潭作¶
江漲夜來髙㡬尋輕濤拍岸失蹄涔遲明帆發星灘逺¶
<pb:KR4d0560_WYG_004-6a>¶
盡日舟横雨渡深杜若風回赬鯉上桃花浪起白鷗沉¶
越人艇子來何處欸乃若聞空外音¶
　　浮嶼藏魚¶
　　　在定山側浮江如盤石下有潭聚魚玲瓏可觀¶
　　　潮出海門中分為兩派東派沿越岸向富春西¶
　　　派則直抵兹山而廻諺謂之回頭浪¶
潭色空澄島影孤潜鱗時出迓天吳浪吞泗磬秋浮玉¶
月照驪龍夜吐珠萬騎西來疑灔澦扁舟東去想陶朱¶
<pb:KR4d0560_WYG_004-6b>¶
投淵每笑窮漁者何處烟波覔釣徒¶
　　浙江耀武¶
　　　將壇在定山北每嵗春秋萬夫長分翼江上帥¶
　　　士卒習水戰于此¶
年年江上習舟師故事相傳刼火池春日樓船觀晉相¶
秋風弓弩學吳兒素車白馬迎旟隼紫鳯𤣥夷畏虎貔¶
日暮元戎歸細栁散花洲畔凱歌時¶
　　觀廢宫城¶
<pb:KR4d0560_WYG_004-7a>¶
吾聞女媧氏立極斬鰲足又聞帝軒轅疆理定坤軸外¶
以禦裔夷上以應列宿犬牙各有分雉堞遥相屬後世¶
慎屏翰磐石固宗族召伯力營謝齊侯重城濮下逮虎¶
視秦壯勞萬里築漢興閭左戍子嬰天下戮在徳不在¶
險此理甚昭燭商辛尚雕峻劉徹務窮黷季氏憂顓㬰¶
公孫恃巴蜀胡云厯代亡不鑒前車覆惟昔宋南渡錢¶
唐稱輦轂衣冠晉王謝鼎社周郟鄏地氣有回旋天道¶
好反覆長江既失守炎祚乃訖録江山仍畵圖廟闕盡¶
<pb:KR4d0560_WYG_004-7b>¶
回禄載瞻金瞿曇頋號(缺/)　毒恢基钁女墻分甎甃僧¶
屋壞灰餘雪彩朽壁爛椒馥色侵禁籞莎根蟠故宫木¶
内湖亂蒲荷人家種萄苜懷古感耆父攀危讓童牧哀¶
哀雁孤鳴啾啾鬼隂哭歌殊彼黍離傷深茂草鞠千年¶
城復隍萬變岸為谷撫膺慨金湯臨風送鴻鶩秋風逺¶
埽睂夕陽聊送目平生渺堪輿藏可一粒粟盛衰傳自¶
然不竇戒吾辱¶
　　過環山求虞卿家訪申屠光逺¶
<pb:KR4d0560_WYG_004-8a>¶
千峰繚繞似環滁中有幽人此著書三徑曾陪羊仲入¶
一亭還擬醉翁居晚風馬上花難折春日窻前草不除¶
可喜異鄉同是客它年絶跡樹為廬¶
　　久旱酷熱以杜詩林熱鳥張口為韻分得口字¶
朱鳥居炎荒蒼龍集癸酉陽烏爥雲漢山蜩脫塵垢天¶
瓢韜玉符風鐸緘金口洞庭收雨工常山潜電母魚跳¶
渾渾波龜拆每毎畝渇想秦陵𤓰虛懐華峰藕懽應遲¶
御史寃豈在孝婦載瞻天咫尺願賜水升斗¶
<pb:KR4d0560_WYG_004-8b>¶
　　劉時守待制見和定山十咏作詩以謝¶
玉(缺/)　士來湘中笑攬衡嶽呑雲夢西瞻蛾睂呼太白¶
南望蒼梧登祝融射魚昔號𤣥真子樵青隨處携詩筒¶
扁舟匹馬萬里外曾渡瀛海過崆峒識荆載拜二十載¶
棄襦誰復憐終童辭官錢唐聽江雨願言擊壤歌元豐¶
定山品題缺自靈屹然當道江爭雄雲泉靈洞自竒絶¶
燒丹嘗聞留葛洪浮山下鏁蛟龍窟百川砥石為之東¶
五雲髙標太古雪日輪日上清虚宫招提翬飛翥龍鳯¶
<pb:KR4d0560_WYG_004-9a>¶
漁子暝宿蘆花風是間勝槩難指數作者往往皆名公¶
山靈昨夜見我夢喜得珠玉傳無窮杖屨何時此幽討¶
潤色舊觀重發蒙問公前身竟是誰香山居士東坡翁¶
　　分題賦三髙亭送王彦昭之平江¶
長往非求身後名此亭髙占五湖情歸吳豈為蓴鱸計¶
去越終偕粉黛行漁子一時隨獺祭詩人千載預鷗盟¶
筆牀茶具扁舟興還約烟波老此生¶
　　近竹軒¶
<pb:KR4d0560_WYG_004-9b>¶
參差翠繞屋西偏手種琅玕已十年座有清風多簡册¶
門無俗客勝林泉北窗夢到羲皇上東里家居剡水前¶
投老此君同寂寞横經才罷又鳴絃¶
　　題江行圖¶
七澤秋連楚雨昏布㠶千里向荆門舟行莫近清湘泊¶
楓樹青青亦有猨¶
　　故廸功郎項君挽辭¶
　　　君諱缺字用文台州寧海人也國朝取宋之師¶
<pb:KR4d0560_WYG_004-10a>¶
　　　在江上時宰拜表請出督戰風所私具疏留已¶
　　　鄉校試諸生以裴度征淮西事為問君設對極¶
　　　論時事斥其情狀讀史漢忠義節槩之事必感¶
　　　慨或至垂涕以廸功郎浙東提刑司凖遣而國¶
　　　亡矣大德中嘗具便宜二十事為書萬言將上¶
　　　之既而自名退翁以終其身至大三年夏五月¶
　　　壬辰卒年五十七後十六年當泰定三年冬十¶
　　　一月壬子塟¶
<pb:KR4d0560_WYG_004-10b>¶
江海之官後乾坤革命初醉醒千日酒出處萬言書泪¶
落忠臣傳名全義士廬使公躋上夀應可致安車¶
　　望雨¶
落月相隨曉挈瓶井眢何處汲清泠雲霓失望憂千里¶
河漢成章耿七星驅厲文能誦風伯禱龍官屢謁山靈¶
孰知太守勤民念歌市重看喜雨亭¶
　　送張仲舉赴昇庠訓導¶
巷居身已困流傳江海聲名四十年鸚鵡賦成因鶚表¶
<pb:KR4d0560_WYG_004-11a>¶
斗牛光輙見龍泉史雲豈肯留賓閣傒載終期(缺/)帝前¶
若到秣陵應攷古未容秋興理漁船¶
　　次陳君瑞遊鳯皇山光明寺¶
左瞻劔㦸龍門並上脫冠巾鳯髻雙齋近木魚鳴晝廡¶
行遲松䑕落晴窻雲深不覺山藏寺溪漲應隨雨到江¶
未識此中真樂地三生先喜俗縁降¶
　　芙蓉次斯道韻¶
池上殷紅一萬枝紛披應不為秋衰錦城主者愁風雨¶
<pb:KR4d0560_WYG_004-11b>¶
玉案仙人涴粉脂蘭棹渉江辭越女雲裳擁水却馮夷¶
月明四十餘里路夜宴何須歩障施¶
　　江聲得五字¶
小海歌闌渺平楚中流日暮猶鳴櫓怪疑鐵笛和龍吟¶
清應氷絃出魚舞響入蘆花暗長潮寒吞樹影晴飛雨¶
溯源欲聼巫峽秋夢繞峨眉月三五¶
　　竹軒為吳江朱君賦¶
若人嵇阮流髙標疇敢伍家居近吳松種玉繞環堵寒¶
<pb:KR4d0560_WYG_004-12a>¶
碧千畆雲秋聲四簷雨開徑友元卿瞻淇師衛武怡情¶
即邱壑忘形孰賔主徑造謝輪蹄眩摇雙碧吐¶
　　(缺題/)¶
(缺/)¶
　火心靈養寸丹寂寞剡中餘野興裵回歳杪接農懽¶
山川何處真竒絶晴泛扁舟十八灘¶
　　苦熱夜坐¶
樓居小溪上凉生二更後流螢入深竹鳴蜩息髙柳浩¶
<pb:KR4d0560_WYG_004-12b>¶
歌欲凌歊新浴聊去垢靜引白團扇沉思碧筒酒散髮¶
濯風露開窻納星斗明河與海通皓月隨行走賞幽勿¶
造𤣥佳句難成偶所懐不可招南澗蒼髯叟¶
　¶
　¶
　¶
　¶
　江月松風集卷四¶
